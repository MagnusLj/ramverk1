---
---
Redovisning kmom10
=========================

###För varje krav du implementerat skriver du ett textstycke om ca 5-10 meningar där du beskriver vad du gjort och hur du tänkt.

####Krav 1-3
Inloggning och uppdatering av profil (nu har jag inte jättemycket i profilerna men man kan uppdatera användarnamn och email) var någorlunda lätt att få till med hjälp av Active Record-grejorna från kmom06. Session gick också utan några större problem. Det tog mig ett tag att förstå vad gravatar är för något men sedan var det inte så svårt att få in det med hjälp av koden/fulkoden på Gravatars sida. Jag gjorde egna första- och om-sidor för jag förstår inte vad original-första- och om-sidorna som man får med Anax hänger ihop med i backend. Jag kunde använda Active Record-sql-queries för lite enklare saker (smidigt för update så har använt det för det) men jag försökte inte ens använda det för join-queries då jag tänkte att det skulle ta mycket längre tid att få in funktionaliteten och lära mig skriva sånt med Active Record Model än att bara göra sådana queries i vanlig SQL, så jag gjorde det istället, främst för sådant som har att göra med tags. Jag har gjort en mellantabell för tags där tag-idn kopplas till fråge-id och så har jag en tabell med tag-id och vad tagarna heter som den kopplas till. Och fråge-tabellerna som kopplas till mellantabellen från andra sidan. En annan sak jag lät bli att försöka använda Active Record Model till var när jag skulle använda ORDER BY och LIMIT till det som ska visas på förstasidan. Det har absolut tagit tid att få till så man kan skriva frågor och svar och kommentera både och. Jag tog en liten genväg och gjorde så att om man klickar på en fråga för att komma till sidan för den frågan kan man om man är inloggad skriva antingen svar eller kommentar där men om man ska kommentera ett svar får man klicka på svarets länk och så kommer man till svarets egen sida, där man kan kommentera. Detta för att slippa få in en kommentarstextruta till varje svar om en fråga har flera svar.



###Skriv ett allmänt stycke om hur projektet gick att genomföra.

Det som gjorde projektet svårast är att jag har fått ännu mycket mer att göra förutom skolarbete på senaste tiden, så jag har bara kunnat jobba med det då och då. Det har också gjort att jag delvis har fått läsa kraven för projektet väldigt bokstavligt och undvika särskilt snygga och användarvänliga lösningar på grund av tidsbrist. Till exempel kan användaren ändra användarnamn och e-mail men inte lösenord. Jag har inte heller lagt någon tid på att ändra utseendet på sidan jämfört med redovisasidan.
Förutom det tycker jag det är svårt att jobba med Anax vilket väl betyder att jag skulle tycka att det är svårt att jobba med vilket PHP-ramverk som helst då de verkar påminna mycket om varandra. Jag hittar bättre nu i mapparna men det händer ändå att jag håller på och letar rätt länge efter saker ibland. Jag tycker det är svårt att saker är så utspridda jämfört med Vue.js som var mitt val i jsramverk-kursen, där nästan allt som hade att göra med en sida låg i samma fil och så fanns det (förutom node modules) en tre-fyra allmänna filer som man fick göra saker i ibland som jag minns det, vilket är rätt stor kontrast mot de hundratals mapparna i PHP-ramverk.
Det var både lätt och svårt att använda Active Record, det var lätt till de lätta grejorna men verkade alldeles för tidsödande att uppgradera de filerna för att kunna göra mer avancerade saker och lära sig hur man skulle göra de mer avancerade sakerna, så jag gick som sagt över till vanlig SQL när det gällde dem. SQL-mässigt var det svåraste att jobba med tags, där jag fick skriva join-queries. Jag fick också tänka en del för att komma fram till hur jag skulle lägga upp strukturen med olika tabeller. Jag tyckte att det gick relativt smidigt att använda HTMLForm-sakerna till att skapa användare, inloggning och uppdatering av användare. Det var inte så krångligt att få till poängsystemen för tags och användare för att kunna visa upp dem rätt sorterade på förstasidan. Jag trodde det skulle vara svårt att få det att fungera med Markdown men det var verkligen enkelt med michelfs Markdown.

###Avsluta med ett sista stycke med dina tankar om kursen och vad du anser om materialet och handledningen.

Jag tycker det är en bra kurs för att öva på programmering och säkert bra om man vill lära sig PHP-ramverk. Sen har jag som sagt lite svårt för PHP-ramverk vilket nog färgar mina åsikter en hel del. Jag kan känna det som att ända sedan vi höll på med oophp-kursen så har vi integrerat koden med ramverket mer och mer efterhand men jag tycker det mestadels känns som att jag gör saker för ramverket och att det är sällan som ramverket gör något för mig. Jag vet inte riktigt hur saker och ting har blivit bättre för mig genom att jag nu gör "mer rätt" och skriver koden mer integrerad med ramverket. Det blir lättare SQL-hantering med ramverkets verktyg, det får man säga. Jag trodde att Active Record skulle bli en såndär grej som skulle få mig att till slut fatta hur bra det var med ett PHP-ramverk men sen visade det ju sig vara bra ibland men kunna ödsla mer tid än det sparar ibland. Så mestadels har det känts som att PHP-ramverk för med sig en massa regler som man bör följa för att det är god programmeringssed vilket gör det krångligare för mig men att jag inte får särskilt mycket tillbaka av ramverket för det besväret. Med Vue.js tyckte jag på ett annat sätt att jag hittade hjälpsamma funktioner i ramverket med jämna mellanrum. Sedan är det ju svårt också att hitta någon hjälp på nätet när det gäller Anax vilket sticker ut lite jämfört med andra kurser. Söker man på Anax och något mer som har att göra med programmering i samma sökfras så får man ofelbart en massa resultat för AJAX. Jag tyckte att det var ganska trist när man skulle svara på frågor om andra PHP-ramverk, man googlar upp nånting om ett ramverk för sakens skull och det är svårt att bli investerad i det när man inte ska använda det ramverket i kursen. Det hade kunnat vara en idé att göra som i jsramverk-kursen och att man fick välja ett PHP-ramverk (eller att man fick ta Laravel) och använda det, för att prova något annat än Anax och vidga sina vyer.
Som sagt är jag färgad av att jag inte gillar att använda PHP-ramverk. Jag kommer troligen inte att ta anställning som programmerare utan använda det jag har lärt mig i andra projekt och kan nog välja språk och ramverk rätt mycket själv så jag behöver troligen inte använda PHP-ramverk och kommer nog då inte heller att göra det om jag inte ändrar mig i framtiden. Inga klagomål på handledning och återkoppling, man har liksom vant sig vid den höga standarden när det gäller dbwebb-kurser vilket är väldigt bra. Svårt sätta betyg men vi kan säga 7. Jag skulle rekommendera kursen till någon som vill lära sig PHP-ramverk.
